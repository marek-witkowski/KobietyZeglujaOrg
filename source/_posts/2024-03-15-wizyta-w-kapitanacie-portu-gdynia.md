---
layout: post
title: "Wizyta w Kapitanacie Portu Gdynia"
author: Emilia Witkowska
categories: aktualnosci
---

Przedstawicielki naszego Stowarzyszenia odwiedziły kolejny Kapitanat - tym razem przyszedł czas na Port Gdynia. 
Ponownie miałyśmy okazję porozmawiać o bezpieczeństwie okolic portowych, za co bardzo dziękujemy!

Zgodnie z tradycją, wiedzę kradniemy od ludzi w nią bogatych i rozdajemy wszystkim, którzy jej potrzebują, a więc przekazujemy co następuje:
1. Żeglując na TSS (czyli statkowej “autostradzie”) obowiązkowo należy zgłosić się do Centrum VTS Zatoka Gdańska na kanale 71 VHF i poinformować Operatorów o naszych zamiarach. W odpowiedzi dowiemy się, czy nasze plany mogą zostać bezpiecznie zrealizowane.  Możemy zgłosić również takie sytuacje, jak mocny wiatr i brak możliwości zmiany halsu - płynąc na  żaglach mamy pierwszeństwo, jednak należy pamiętać, że manewr ustąpienia nam zajmie większej jednostce dłuższą chwilę. Zgłaszając się odpowiednio wcześnie sprawimy, że na wszystko znajdzie się czas, a my pożeglujemy dalej bezpiecznie.
2. Centrum VTS przekazuje Morską prognozę pogody i ostrzeżenia nawigacyjne w dwóch jezykach codziennie o tych samych godzinach
 - W języku polskim: 0705, 1305, 1905, 0005
 - W języku angielskim: 0735, 1335, 1935, 0135
3. Przypominamy o zgłaszaniu się na radiu wg. obowiązujących schematów - ułatwia to komunikacje obu stronom.


Załączamy link do strony [Biura Hydrograficznego Marynarki Wojennej](https://bhmw.gov.pl/pl/) z ostrzeżeniami nawigacyjnymi i wiadomościami zeglarskimi - jest to rzetelne źródło i warto z niego korzystać.


A tu informacje nt. [VTS Zatoka Gdańska](https://www.umgdy.gov.pl/bezpieczenst.../vts-zatoka-gdanska/)

Dołaczamy kilka zdjęć z naszej wizyty w Kapitanacie i jeszcze raz serdecznie dziękujemy za spotkanie i przekazaną wiedzę!
