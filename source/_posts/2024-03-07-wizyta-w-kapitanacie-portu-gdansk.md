---
layout: post
title: "Wizyta w Kapitanacie Portu Gdańsk"
author: Emilia Witkowska
category: aktualnosci
---

W czwartek, 07.03 przedstawicielki naszego Stowarzyszenia, w odpowiedzi na zaproszenie [Kapitanatu Port Gdańsk](https://www.portgdansk.pl/) i [Urząd Morski w Gdyni](https://www.umgdy.gov.pl), odwiedziły Biuro służby dyżurnej Kapitanatu Portu Gdańsk na Wieży Kontroli Ruchy Portu Gdańsk. 


Wieża jest także latarnią, i to jedyną w Polsce, do której dostęp jest na co dzień jest ograniczony, tym bardziej więc doceniamy zaproszenie i szansę, na zobaczenie działania Biura od podszewki. Była to świetna okazja do rozmowy i wymienienia spostrzeżeń na temat żeglugi w Porcie.
Z wieży dziewczyny wyszły z nową dawką wiedzy o bezpiecznej żegludze, którą teraz chętnie się podzielimy.

Pierwsza ważna sprawa: w Porcie Gdańsk, od Polskiego Haka aż do wyjścia na zatokę Gdańską każda jednostka pływająca (kajak też!) jest obowiązana do posiadania sprawnego, zarejestrowanego radia VHF, a na pokładzie musi znajdować się osoba uprawniona do jego obsługi.

Drugą istotną kwestią jest przestrzeganie zasad komunikacji radiowej. Obowiązują znane ze szkoleń SRC schematy komunikacji, należy także przestrzegać szeroko rozumianych dobrych manier, nie przeszkadzać podczas rozmów innych jednostek oraz odpowiadać sprawnie gdy jesteśmy wywoływani.

Należy pamiętać o stale prowadzonym nasłuchu. Jednokrotna rozmowa z Wieżą i zgłoszenie wyjścia to zdecydowanie za mało. Jedynie ciągła gotowość do odebrania i zareagowania na podawane informacje pozwoli nam bezpiecznie poruszać się po portowych wodach.

